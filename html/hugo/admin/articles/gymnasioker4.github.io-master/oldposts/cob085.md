---
title: Καλλιτεχνικά απο το 4ο Γυμνάσιο
date: 2011-01-01
tags: [example1,example2]
thumbnail: img/placeholder.png
---
Μέσα στα πλαίσια του μαθήματος των καλλιτεχνικών, και δεδομένου οτι τα εικαστικά στην ελληνική εκπαίδευση, είναι άγνωστος τόπος,η προσπάθεια είναι, οι μαθητές της Α, Β και Γ γυμνασίου να πάρουν μια "γεύση " γύρω απο τα διάφορετικά υλικά και τεχνικές. Βασικός στόχος όμως είναι να καταλάβουν πως η Τέχνη δεν είναι κάτι βαρετό, ακατανόητο και ανούσιο αλλά ένας τρόπος έκφρασης και επικοινωνίας. Πολλές φορές έχω ακούσει την ερώτηση " μα είναι δυνατόν να πάμε σε ένα μουσείο και να πούμε τι καλά που πέρασα;". Ο στόχος λοιπόν είναι, οσο γίνεται, να καταλάβουν οι μαθητές, οτι υπάρχουν διαφορετικού είδους απολαύσεις και αυτή που πηγάζει μέσα απο την επαφή με την Τέχνη είναι απο τις πιο υψηλές.  
![](http://clipartradio.gr/wp-content/uploads/2012/06/art-pic2.jpg) 
**Βασικά και συμπληρωματικά χρώματα.****Ασκήσεις για τα θερμά και ψυχρά χρώματα.****Γεωμετρικά σχήματα επάνω σε αμφορείς.** 
[Εδώ](https://www.dropbox.com/sh/4966ax9i3nfmwyz/AHEHDO5TsS)δείγματα ασκήσεων απο  
μαθήτριες και μαθητές της Α γυμνασίου στα καλλιτεχνικά 
** EIΚΟΣΙ ΛΟΓΟΙ ΓΙΑ ΤΟΥΣ ΟΠΟΙΟΥΣ Η ΤΕΧΝΗ ΕΙΝΑΙ ΣΗΜΑΝΤΙΚΟ ΝΑ ΔΙΔΑΣΚΕΤΑΙ   ΣΤΑ ΠΑΙΔΙΑ.****1\. Με την τέχνη ενεργοποιούνται και οι οι δύο πλευρές του εγκεφάλου.****2\. 33% απο τα παιδιά μαθαίνουν οπτικά.****3\. Έχουν γίνει έρευνες οι οποίες απέδειξαν οτι τα παιδιά που ασχολούνται με τις τέχνες, διαβάζουν καλύτερα και παίρνουν πιο ψηλούς βαθμούς.****4.Τα παιδιά μαθαίνουν χρησιμοποιώντας τις αισθήσεις και η τέχνη είναι απαραίτητη σε αυτή την διαδικασία.****5\. Στο σχολείο τα παιδιά χρειάζονται χώρο να εκφραστούν.****6\. Με την τέχνη αποκτούν  αυτοεκτίμηση.****8\. Μέσω της τέχνης μαθαίνουν να δουλεύουν μαζί τα μάτια με τα χέρια.****9.  Η τέχνη ενεργοποιεί την αντίληψη.****10\. Η τέχνη τους μαθαίνει να σκέπτονται ανοιχτά και συμβάλλει στη δημιουργία ενός πολιτισμού αναζήτησης και οχι ανταπόκρισης στα κεκτημένα.****11.Η τέχνη μαθαίνει στα παιδιά οτι υπάρχουν παραπάνω απο μια λύσεις για ενα πρόβλημα.****12\. Μαθαίνει στα παιδιά να λύνουν τα προβλήματα με δημιουργικό τρόπο.** 
**13.Τα παιδιά δείχνοντας τα πράγματα που φτιάχνουν και με το να μοιράζονται τη δουλειά τους μαθαίνουν το κόσμο γύρω τους.****14.Όταν τα υπόλοιπα μαθήματα εμπλέκονται με την τέχνη ,με κάποιο τρόπο, τα παιδιά ενδιαφέρονται περισσότερο για τη διαδικασία της μάθησης.****15.Μέσω της διαδικασίας της τέχνης το παιδί βρίσκεται αντιμέτωπο με την ύπαρξη πολλών πιθανοτήτων , με την  ανακάλυψη και την ελευθερία, έτσι δεν πέφτει στην παγίδα του παγιωμένου και προβλέψιμου εκπαιδευτικού μας συστήματος.****16.Η τέχνη ηρεμεί την ψυχή μας.****17.Η τέχνη μας φέρνει σε επαφή με άλλους πολιτισμούς.****18.Μέσω τις τέχνης μπορούν να έχουν μια δημιουργική σχέση γονείς και δάσκαλοι συμμετέχοντας σε κοινές δραστηριότητες.****19.Η τέχνη σπάει τα ρατσιστικά στερεότυπα,τα σύνορα και τις προκαταλήψεις.****20.Η Τέχνη είναι αξία απο μόνη της.**
